# Profil companie: Hațegan Consulting & Trading

## Misiunea noastră

Misiunea Hațegan Consulting & Trading este de a oferi clienţilor produsele necesare afacerii, ţinând cont de buget, volumul de materiale prelucrate şi amplasament. Noi suntem partenerii industriei de reciclare, de salubritate şi a industriei de prelucrare a hârtiei.

## Clienți

Clienţii noştri sunt în aceeaşi măsură valorificatori, colectori si reciclatori finali. Pentru fiecare identificăm soluţia optimă necesară investiţiei şi le livrăm utilaje de calitate provenite de la furnizori interni sau externi.

## Management

Managementul firmei se axează şi pe intermedierea cumpărării şi vânzării de deşeuri, urmărind tendinţele pieţei româneşti din domeniu, piaţă care se află în permanentă dezvoltare. Considerăm că reciclarea este una dintre cele mai simple metode de a proteja planeta de poluare.

## Parteneri

Asigurăm o paletă completă de produse și servicii pentru industria reciclării prin parteneriate cu cei mai importanți producători europeni.

## Categorii de produse oferite

- Tăiere și dezmembrare
- Prese de balotat și compactoare
- Tocare, mărunțire și granulare
- Dezmembrare vehicule și motoare
- Sisteme de sortare

## Servicii

- instalare și montaj: specialiștii noștri in automatizări asigură montarea, instalarea și punerea in funcțiune a utilajelor achiziționate, precum și reviziile tehnice atât în perioada de garanție cât și post-garanție.
- recondiționare: inginerii și tehnicienii noștri asigură servicii tehnice de montaj, lucrări de reparație și întreținere, recondiționare completă pentru instalații de prese si benzi transportoare, stații de sortare, precum și alte tipuri de utilaje.
- sccesorii și consumabile: oferim o gamă largă de piese de schimb pentru toate utilajele din oferta noastră. Simplificăm procesul de identificare și comandă a piesei corecte, oferind consultanță pentru a face achiziția cât mai simplă posibil.